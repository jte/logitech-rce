
Umowa licencyjna na oprogramowanie

FIRMA LOGITECH UDZIELA LICENCJI NA TO OPROGRAMOWANIE WYŁĄCZNIE POD WARUNKIEM ZAAKCEPTOWANIA WSZYSTKICH WARUNKÓW ZAWARTYCH W NINIEJSZEJ UMOWIE LICENCYJNEJ. Niniejsza umowa stanowi prawnie wiążącą umowę między użytkownikiem (indywidualnym użytkownikiem końcowym lub podmiotem prawnym) a firmą Logitech (jest dalej nazywana "Umową"). Użycie oprogramowania jest równoznaczne z wyrażeniem zgody na przestrzeganie wszystkich warunków Umowy. W przypadku braku zgody na te warunki oprogramowanie wraz innymi elementami, które stanowią integralną część produktu, należy bezzwłocznie zwrócić w oryginalnym opakowaniu razem z dowodem zakupu wydanym przez sprzedawcę, aby na tej podstawie odzyskać zapłaconą kwotę, a jeśli oprogramowanie zostało pobrane z witryny sieci Web firmy Logitech, należy zaprzestać jego użytkowania i zniszczyć wszystkie posiadane kopie oprogramowania.

1.  Przedmiot Umowy. Zgodnie z postanowieniami i warunkami tej Umowy, firma Logitech i jej dostawcy przyznają licencjobiorcy nieprzekazywalne prawo do użytkowania jednej kopii programu i towarzyszącej mu dokumentacji (kompletu nazywanego dalej "Oprogramowaniem") na jednym tylko komputerze z zainstalowanym nabytym produktem firmy Logitech. Żadne inne prawa nie są przedmiotem tej umowy. Oprogramowanie uznaje się za użytkowane, jeśli zostało zapisane w trwałej lub tymczasowej pamięci komputera. Licencjobiorca może sporządzić jedną kopię zapasową Oprogramowania. W odniesieniu do kopii zapasowej obowiązują wszystkie prawa autorskie oraz inne, dotyczące Oprogramowania zastrzeżenia firmy Logitech. Oprogramowanie można zainstalować na serwerze sieciowym jedynie do użytku wewnętrznego i pod niezbywalnym warunkiem, że na każdy komputer w sieci, który ma z Oprogramowania korzystać, zostanie wykupiona osobna licencja na Oprogramowanie.

2.  Ograniczenia. Oprogramowanie zawiera materiały chronione prawem autorskim, tajemnice handlowe i inne wartości będące własnością firmy Logitech i jej licencjodawców. Licencjobiorca zgadza się przestrzegać praw własności do tych materiałów i zapewnia, że ani on, ani osoby działające w jego imieniu nie dopuszczą do: (i) rozpracowania Oprogramowania na podstawie kodu wykonywalnego, dekompilowania czy deasemblowania Oprogramowania w zakresie wykraczającym poza ramy obowiązującego prawa; (ii) modyfikacji lub tworzenia wtórnych wersji Oprogramowania; (iii) wykorzystywania Oprogramowania do świadczenia osobom trzecim usług biurowych i innych usług komputerowych; (iv) przekazywania całości lub fragmentów Oprogramowania bądź jego funkcji przez Internet lub inną sieć (z wyjątkiem przypadku jawnie opisanego powyżej); (v) sprzedaży, rozprowadzania, wynajmu, leasingu, wtórnego licencjonowania lub jakiejkolwiek innej formy przekazania Oprogramowania osobom trzecim, z wyjątkiem sytuacji, gdy przekazany będzie również produkt firmy Logitech, który wykorzystuje to Oprogramowanie, i pod warunkiem że: (a) przekazane zostaną też wszystkie aktualizacje Oprogramowania, (b) pierwotny nabywca nie zachowa dla siebie żadnej kopii Oprogramowania i (c) przyjmujący Oprogramowanie zgodzi się przestrzegać wszystkich postanowień i warunków niniejszej Umowy.

3.  Prawo własności. Licencjobiorca kupuje licencję, ale nie staje się przez to właścicielem Oprogramowania. Może z niego korzystać, przestrzegając wszystkich postanowień i warunków Umowy. Firma Logitech zastrzega sobie wszelkie prawa, które nie są jawnie ujęte w tej Umowie. Firma Logitech i (lub) jej licencjodawcy zachowują tytuł własności do Oprogramowania i do wszystkich zawartych w nim wartości intelektualnych. 

4.  Rozwiązanie umowy. Umowa zachowuje moc prawną do momentu jej zerwania. Naruszenie jakiegokolwiek z warunków niniejszej Umowy pociąga za sobą automatyczne cofnięcie prawa do użytkowania Oprogramowania, które licencjobiorca musi wówczas zwrócić firmie Logitech lub zniszczyć wszystkie jego kopie. Również licencjobiorca może zerwać umowę w dowolnym momencie przez zniszczenie wszystkich posiadanych kopii Oprogramowania. Jeśli firma Logitech publicznie ogłosi prośbę o zaprzestanie korzystania z Oprogramowania, licencjobiorca musi się natychmiast podporządkować temu życzeniu. Klauzule paragrafów 3, 7, 8 i 12 zachowują moc prawną w każdym przypadku zerwania Umowy.

5.  Ograniczona gwarancja na produkt. Firma Logitech gwarantuje, że Oprogramowanie jest istotnie zgodne z treścią towarzyszącej mu dokumentacji i że nośniki Oprogramowania nie wykażą żadnych wad materiałowych w ciągu dziewięćdziesięciu (90) dni liczonych od daty zakupu. Ta gwarancja udzielana jest przez firmę Logitech tylko pierwotnemu nabywcy produktu i nie może być odstąpiona innej osobie. Niniejsza gwarancja daje jej właścicielowi określone prawa, nie wykluczając przy tym innych uprawnień, które wynikają z lokalnie obowiązujących przepisów.

6.  Uprawnienia posiadacza gwarancji. Całkowita odpowiedzialność firmy Logitech i wyłączne uprawnienia posiadacza gwarancji sprowadzają się do: (a) naprawy lub wymiany Oprogramowania bądź jego nośników, które - wraz z kopią rachunku - zostaną przekazane dealerowi firmy Logitech, lub (b) zwrotu uiszczonej kwoty, przy czym wybór opcji leży w gestii firmy Logitech. Wymienione Oprogramowanie lub jego nośniki będą objęte oryginalną gwarancją przez pozostały okres jej ważności lub przez trzydzieści (30) dni, przy czym obowiązuje ten termin, który upłynie później. Uprawnienia te tracą ważność, jeśli wadliwe działanie Oprogramowania lub jego nośników nastąpiło w wyniku wypadku lub nieprawidłowego użytkowania.

7.  WYŁĄCZENIE RĘKOJMI. JAWNIE WYRAŻONE W TEJ UMOWIE GWARANCJE ZASTĘPUJĄ WSZYSTKIE INNE GWARANCJE. FIRMA LOGITECH I JEJ DOSTAWCY NIE UDZIELAJĄ ŻADNYCH INNYCH GWARANCJI, WŁĄCZAJĄC W NIE, CHOĆ NIEWYŁĄCZNIE, WSZELKIE DOROZUMIANE GWARANCJE DOTYCZĄCE WARTOŚCI RYNKOWEJ PRODUKTU, JEGO PRZYDADTNOŚCI DO OKREŚLONYCH CELÓW I NIENARUSZALNOŚCI PRAW OSÓB TRZECICH W ODNIESIENIU DO OPROGRAMOWANIA LUB JEGO NOŚNIKÓW, ANI TEŻ W ODNIESIENIU DO TREŚCI O CHARAKTERZE INFORMACYJNYM. ŻADEN DEALER, AGENT CZY PRACOWNIK FIRMY LOGITECH NIE JEST UPRAWNIONY DO MODYFIKACJI, PRZEDŁUŻANIA ANI UZUPEŁNIANIA NINIEJSZEJ GWARANCJI. Ponieważ niektóre prawodawstwa nie dopuszczają do ograniczeń okresu ważności gwarancji dorozumianych, powyższe może nie mieć zastosowania w każdym kraju.

8.  OGRANICZENIE ODPOWIEDZIALNOŚCI. W ŻADNYM PRZYPADKU FIRMA LOGITECH ANI JEJ DOSTAWCY NIE BIORĄ NA SIEBIE ODPOWIEDZIALNOŚCI ZA PONIESIONE KOSZTY PRZY ZAKUPIE PRODUKTÓW ZASTĘPCZYCH CZY KORZYSTANIU Z USŁUG, ZA STRATY W ZYSKACH LUB UTRATĘ INFORMACJI ALBO DANYCH, ANI ZA WSZELKIE INNE POŚREDNIE, NASTĘPCZE LUB INCYDENTALNE SZKODY, POWSTAŁE W JAKIKOLWIEK SPOSÓB W WYNIKU SPRZEDAŻY, UŻYTKOWANIA LUB NIEMOŻNOŚCI UŻYTKOWANIA PRODUKTÓW FIRMY LOGITECH, NAWET JEŚLI FIRMA ZOSTANIE UPRZEDZONA O MOŻLIWOŚCI POWSTANIA TEGO RODZAJU STRAT. W ŻADNYM PRZYPADKU ODPOWIEDZIALNOŚĆ FINANSOWA FIRMY LOGITECH I JEJ DOSTAWCÓW NIE PRZEKROCZY KOSZTÓW ZAKUPU PRODUKTU FIRMY LUB KOSZTÓW ŚWIADCZONEJ PRZEZ NIĄ USŁUGI. Ponieważ niektóre prawodawstwa nie zezwalają na ograniczenie odpowiedzialności za szkody następcze lub incydentalne, powyższe może nie być wiążące w każdym kraju. Wymienione ograniczenia nie dotyczą przypadków uszkodzenia ciała i nie zwalniają z przewidzianej prawem odpowiedzialności.

9.  Ograniczone prawa rządu USA. Używanie, powielanie i ujawnianie przez rząd USA podlega ograniczeniom ujętym w tej Umowie i w stosownych przepisach zawartych w dokumentach: DFARS 227.7202-1(a) i 227.7202-3(a) (1995), DFARS 252.227-7013(c)(1)(ii) (OCT 1988) FAR 12.212(a) (1995), FAR 52.227-19 lub FAR 52.227-14 (ALT III). Logitech Inc. 6505 Kaiser Drive, Fremont, CA 94555.

10.  Ograniczenia eksportu. Licencjobiorca oświadcza, że ani Oprogramowanie, ani żadne dane techniczne otrzymane od firmy Logitech nie zostaną wyeksportowane poza granicę Stanów Zjednoczonych, wyłączając przypadki eksportu autoryzowanego i zgodnego z prawem i przepisami obowiązującymi w USA. Licencjobiorca, który legalnie otrzymał Oprogramowanie poza granicami USA, oświadcza, że nie wyeksportuje ani Oprogramowania, ani żadnych danych technicznych otrzymanych od firmy Logitech, wyłączając przypadki eksportu autoryzowanego i zgodnego z prawem i przepisami obowiązującymi zarówno w USA, jak i w kraju, w którym otrzymał Oprogramowanie.

11.  Pośrednictwo w nabywaniu licencji. Jeśli nabywający Oprogramowania robi to na zlecenie innej osoby lub instytucji, przyjmuje na siebie całą odpowiedzialność, zapewniając, że końcowy użytkownik Oprogramowania podporządkuje się wszystkim postanowieniom i warunkom niniejszej Umowy.

12.  Warunki i postanowienia ogólne. Niniejsza Umowa, znajdując się pod nadzorem prawa federalnego USA, będzie interpretowana zgodnie z prawami stanu Kalifornia, bez względu na wybór jurysdykcji dokonany przez jedną ze stron tej Umowy. Jeśli sąd kompetentnej jurysdykcji stwierdzi, że jakaś klauzula lub część klauzuli Umowy nie ma mocy prawnej, klauzula ta będzie egzekwowana tak, aby możliwie w największym stopniu być w zgodzie z intencją stron Umowy, przy czym pozostałe części Umowy zachowają w pełni swoją moc prawną i zastosowania. Niniejsza Umowa stanowi całość zawartej między stronami i odnoszącej się do użytkowania Oprogramowania umowy. Wypiera ona wszystkie poprzednie lub obecne, wyrażone pisemnie lub ustnie, porozumienia, ustalenia lub uzgodnienia dotyczące przedmiotu Umowy. Firma Logitech zastrzega sobie prawo do modyfikacji części tej Umowy w dowolnym czasie. Firma Logitech może powiadomić licencjobiorcę o dokonaniu zmian w Umowie, zamieszczając w swojej internetowej witrynie stosowny dokument bądź wysyłając go pocztą zwykłą lub elektroniczną. Jeśli po otrzymaniu takiego powiadomienia licencjobiorca nie zaprzestanie korzystać z Oprogramowania, będzie to równoznaczne z przystaniem na warunki zmodyfikowanej Umowy. Jeśli licencjobiorca nie zgodzi się z wprowadzonymi do Umowy zmianami, musi natychmiast przestać korzystać z Oprogramowania i zniszczyć wszystkie posiadane kopie tego Oprogramowania. 

Oprogramowanie jest chronione prawami autorskimi oraz przepisami wynikającymi z porozumień międzynarodowych zawartych przez Stany Zjednoczone i inne kraje. Nielegalna reprodukcja i rozpowszechnianie Oprogramowania podlega karom przewidzianym przez prawo cywilne i karne.


© 2013 Logitech. Wszelkie prawa zastrzeżone.
