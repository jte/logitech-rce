
Accordo di licenza sul software

LOGITECH CONCEDE IN LICENZA QUESTO SOFTWARE A CONDIZIONE CHE L'UTENTE ACCETTI I TERMINI CONTENUTI NEL PRESENTE ACCORDO DI LICENZA. Il presente documento costituisce un accordo legale fra l'utente (persona fisica o giuridica) e Logitech ("Accordo"). L'utilizzo del software da parte dell'utente implica l'accettazione dei termini e delle condizioni del presente Accordo. Se l'utente non accetta i termini e le condizioni dell'Accordo sarà tenuto a restituire il software e tutti gli articoli forniti a corredo nella confezione originale con la ricevuta di pagamento al punto vendita per un rimborso totale oppure, se il software è stato scaricato da un sito Web Logitech, sarà tenuto a non utilizzare più il software e a distruggere qualsiasi copia dello stesso in suo possesso o controllo.

1.	Concessione della Licenza. In base ai termini e alle condizioni del presente Accordo, Logitech e i suoi fornitori concedono all'utente una licenza non esclusiva per l'uso di una copia del programma software e di qualsiasi documentazione di accompagnamento di questo Accordo ("Software") su un solo computer con il prodotto Logitech acquistato. Non vengono concessi altri diritti. Il Software è considerato in uso se è caricato nella memoria permanente o temporanea del computer. È possibile eseguire una copia del Software solo a scopo di backup. Tale copia deve includere tutti gli avvisi di copyright e le altre avvertenze comprese nel software fornito da Logitech. L'installazione su un server di rete al solo scopo di distribuzione interna del Software è autorizzata unicamente se si è acquistata una singola licenza software per ciascuno dei computer collegati alla rete all'interno della quale viene distribuito il Software.

2.	Restrizioni. Il Software contiene materiale protetto da copyright, segreti commerciali e altri materiali di proprietà di Logitech e dei suoi concessori di licenza. Per tutelare questi materiali proprietari, ad eccezione di quanto espressamente consentito dalle leggi vigenti, l'utente o qualsiasi terza parte che agisce per conto dell'utente, si impegna a non: (i) decompilare, disassemblare o retroingegnerizzare il Software; (ii) modificare o creare opere derivate basate sul Software; (iii) utilizzare il Software per fornire a terze parti agenzia di servizi aziendali, servizi commerciali a partizione di tempi o altri servizi informatici; (iv) trasmettere il Software o fornirne le funzionalità, completamente o in parte, attraverso Internet o altre reti (salvo nei casi sopra consentiti); oppure (v) vendere, distribuire, affittare, cedere in leasing, concedere in sublicenza o altrimenti trasferire il Software a terze parti, salvo il caso di trasferimento permanente del prodotto Logitech che utilizza il Software; a condizione che: (a) tutti gli aggiornamenti del Software vengano inclusi nel trasferimento, (b) l'utente non conservi alcuna copia del Software e (c) il beneficiario del trasferimento accetti i termini e le condizioni del presente Accordo.

3.	Diritto di proprietà. Il Software viene concesso in licenza, non viene venduto, all'utente per essere utilizzato esclusivamente nel rispetto dei termini e delle condizioni del presente Accordo; Logitech si riserva inoltre tutti i diritti non espressamente concessi all'utente con il presente Accordo. Logitech e/o i sui concessori di licenza conservano il titolo del Software e tutti i diritti di proprietà intellettuale contenuti nel presente Accordo. 

4.	Risoluzione. Il presente Accordo rimane in vigore fino alla sua risoluzione. In caso di violazione di una qualsiasi disposizione del presente accordo, i diritti di uso del Software termineranno automaticamente e il Software dovrà essere restituito a Logitech o tutte le copie del Software dovranno essere distrutte. L'utente può inoltre risolvere il presente Accordo in qualsiasi momento, distruggendo tutte le copie del Software in suo possesso o controllo. Se Logitech comunica tramite annuncio pubblico o comunicato stampa la richiesta di interrompere l'utilizzo del Software, l'utente dovrà rispettare immediatamente tale richiesta. Le disposizioni dei paragrafi 3, 7, 8 e 12 continueranno ad essere in vigore anche dopo la risoluzione del presente Accordo.

5.	Garanzia limitata del prodotto. Logitech garantisce che il Software sarà conforme alla relativa documentazione pubblicata e che i supporti contenenti il Software non presenteranno difetti di materiali per un periodo di novanta (90) giorni dalla data d'acquisto. La garanzia di Logitech per il software non è trasferibile ed è limitata all'acquirente originale. La presente garanzia conferisce diritti legali specifici all'utente che potrà inoltre godere di altri diritti in base alle leggi locali vigenti.

6.	Rimedi. La completa responsabilità di Logitech e il rimedio esclusivo dell'utente per qualsiasi violazione della garanzia sarà, a discrezione di Logitech: (a) riparazione o sostituzione del Software o del supporto, a condizione che il Software o il supporto venga riconsegnato al punto vendita, o in altro luogo indicato da Logitech, con la copia della ricevuta d'acquisto; oppure (b) rimborso del prezzo pagato. Qualsiasi Software o supporto in sostituzione verrà garantito per la parte rimanente dell'originale periodo di garanzia oppure per trenta (30) giorni, a seconda di quale sia il periodo più lungo. Questi rimedi sono nulli se il difetto del Software o del supporto è dovuto a incidente, abuso o uso improprio.

7.	ESCLUSIONE DI ALTRE GARANZIE. LE GARANZIE ESPRESSAMENTE ESPOSTE NEL PRESENTE ACCORDO SOSTITUISCONO QUALSIASI ALTRA GARANZIA. LOGITECH E I SUOI FORNITORI NON RICONOSCONO ALCUNA ALTRA GARANZIA, COMPRESE, TRA LE ALTRE, LE GARANZIE IMPLICITE DI COMMERCIABILITÀ E IDONEITÀ PER UNO SCOPO SPECIFICO E IL RISPETTO DEI DIRITTI DI TERZI RELATIVI AL SOFTWARE O AI SUPPORTI; NON RICONOSCONO INOLTRE QUALSIASI ALTRA GARANZIA DI NON INTERFERENZA CON ALTRI SOFTWARE INSTALLATI O RELATIVA ALL'ACCURATEZZA DEL CONTENUTO INFORMATIVO. NESSUN DISTRIBUTORE, AGENTE O IMPIEGATO DI LOGITECH È AUTORIZZATO A EFFETTUARE MODIFICHE, ESTENSIONI O AGGIUNTE QUALSIASI ALLA PRESENTE GARANZIA. Alcune giurisdizioni non ammettono limitazioni sulla durata delle garanzie implicite, pertanto la limitazione di cui sopra potrebbe non essere applicabile ovunque.

8.	LIMITAZIONE DELLA RESPONSABILITÀ. IN NESSUN CASO LOGITECH O I SUOI FORNITORI SARANNO RESPONSABILI DEI COSTI DI FORNITURA DI SERVIZI O PRODOTTI SOSTITUTIVI, DELLE PERDITE DI PROFITTO, DELLA PERDITA DI INFORMAZIONI O DATI O DI ALTRI DANNI SPECIALI, INDIRETTI, CONSEQUENZIALI O INCIDENTALI, DERIVANTI DALLA VENDITA, DALL'USO O DALL'IMPOSSIBILITÀ DI USARE I PRODOTTI O I SERVIZI DI LOGITECH ANCHE SE LOGITECH È STATA AVVISATA DELL'EVENTUALITÀ DI TALI DANNI. IN NESSUN CASO LA RESPONSABILITÀ DI LOGITECH, DEI SUOI FORNITORI O DEI CONCESSORI DI LICENZA POTRÀ ESSERE SUPERIORE ALL'IMPORTO EFFETTIVAMENTE PAGATO PER IL PRODOTTO O IL SERVIZIO FORNITO CHE CAUSA TALE RESPONSABILITÀ. Alcune giurisdizioni non ammettono l'esclusione o le limitazioni per danni incidentali o indiretti, pertanto la limitazione di cui sopra potrebbe non essere applicabile ovunque. Le limitazioni sopra indicate non si applicheranno in caso di lesioni personali, quando e nella misura in cui la legge applicabile prevede questa responsabilità.

9.	Restrizioni governative statunitensi. L'uso, la duplicazione o la divulgazione da parte del governo statunitense sono soggetti alle restrizioni indicate nel presente Accordo e secondo quanto stabilito in DFARS 227.7202-1(a) e 227.7202-3(a) (1995), DFARS 252.227-7013(c)(1)(ii) (OTT. 1988) FAR 12.212(a) (1995), FAR 52.227-19 o FAR 52.227-14 (ALT III) secondo l'applicabilità. Logitech Inc. 6505 Kaiser Drive, Fremont, CA 94555.

10.	Assicurazioni sulla legge che regola le esportazioni. L'utente accetta e certifica che, né il Software, né qualsiasi altro dato tecnico ricevuto da Logitech, verranno esportati all'esterno degli Stati Uniti, ad eccezione di quando autorizzato e concesso dalle leggi e dalle normative degli Stati Uniti. Se l'utente ha ottenuto legalmente il Software all'esterno degli Stati Uniti, accetta di non riesportare il Software o qualsiasi altro dato tecnico ricevuto da Logitech, ad eccezione di quando autorizzato e concesso dalle leggi e dalle normative degli Stati Uniti e dalle leggi e dalle normative della giurisdizione nella quale l'utente ha ottenuto il Software.

11.	Agenti e acquirenti terzi. Se l'utente sta acquistando il Software per conto di un'altra persona od organizzazione, l'utente dichiara e garantisce di avere l'autorità di vincolare la terza parte od organizzazione per conto della quale si sta acquistando il Software ai termini e alle condizioni del presente Accordo.

12.  	Termini e condizioni generali. Il presente Accordo verrà regolato e interpretato secondo le leggi degli Stati Uniti e dello Stato della California, nonostante le leggi dello Stato della California concedano la possibilità di scegliere la giurisdizione di competenza. Se, per qualsiasi motivo, una corte appartenente alla giurisdizione di competenza ritiene che una qualsiasi disposizione, o parte di essa, del presente Accordo non sia applicabile, tale disposizione dell'Accordo dovrà essere applicata nella misura massima consentita dalla legge, in modo da rispettare le intenzioni delle parti, mentre la parte rimanente del presente Accordo continuerà ad avere piena validità. Il presente Accordo costituisce l'accordo completo ed esclusivo tra le parti con riferimento all'utilizzo del Software e sostituisce tutte le intese, comunicazioni o accordi orali o scritti precedenti o contemporanei relativi a tale argomento. Logitech si riserva il diritto di modificare, in qualsiasi momento e a sua sola discrezione, parti del presente Accordo. Logitech potrebbe informare l'utente di qualsiasi modifica comunicando tali modifiche sul/i sito/i Web di Logitech o inviando comunicazione tramite messaggio di posta elettronica, a mezzo posta tradizionale o in altro modo. Se l'utente continua a utilizzare il Software dopo che tali modifiche sono state comunicate, si riterrà che l'utente abbia accettato tali modifiche apportate all'Accordo. Se l'utente non accetta tali modifiche, dovrà interrompere immediatamente l'utilizzo del Software e distruggere tutte le copie del Software in suo possesso o controllo. 

Questo Software è tutelato dalle leggi sul copyright degli Stati Uniti e dai trattati internazionali. La riproduzione o la distribuzione non autorizzata del Software comporta sanzioni civili e penali .

(C) 2013 Logitech. Tutti i diritti riservati.
